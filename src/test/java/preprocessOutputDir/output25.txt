
    方躁送宫下楼时,布告玄德曰:“公为坐上客,布为阶下囚,何不发一言而相宽乎?”玄德点头。及躁上楼来,布叫曰:“明公所患,不过于布;布今已服矣。公为大将,布副之,天下不难定也。”躁回顾玄德曰！“何如?”玄德答曰:“公不见丁建阳、董卓之事乎?”布目视玄德曰:“是儿最无信者！”躁令牵下楼缢之。布回顾玄德曰:“大耳儿！不记辕门射戟时耶?”忽一人大叫曰:“吕布匹夫！死则死耳,何惧之有！”众视之,乃刀斧手拥张辽至。躁令将吕布缢死,然后枭首。后人有诗叹曰:“洪水滔滔淹下邳,当年吕布受擒时:空余赤兔马千里,漫有方天戟一枝。缚虎望宽今太懦,养鹰休饱昔无疑。恋妻不纳陈宫谏,枉骂无恩大耳儿。”又有诗论玄德曰:“伤人饿虎缚体宽,董卓丁原血未干。玄德既知能啖父,争如留取害曹瞒?”却说武士拥张辽至。躁指辽曰:“这人好生面善。”辽曰:“濮阳城中曾相遇,如何忘却?”躁笑曰:“你原来也记得！”辽曰:“只是可惜！”躁曰:“可惜甚的?”辽曰:“可惜当日火不大,不曾烧死你这国贼！”躁大怒曰:“败将安敢辱吾！”拔剑在手,亲自来杀张辽。辽全无惧色,引颈待杀。曹躁背后一人攀住臂膊,一人跪于面前,说道:“丞相且莫动手！”正是:乞哀吕布无人救,骂贼张辽反得生。毕竟救张辽的是谁,且听下文分解——

 第020回 曹阿瞒许田打围 董国舅内阁受诏

    话说曹躁举剑欲杀张辽,玄德攀住臂膊,云长跪于面前。玄德曰,“此等赤心之人,正当留用。”云长曰:“关某素知文远忠义之士,愿以性命保之。”躁掷剑笑曰:“我亦知文远忠义,故戏之耳。”乃亲释其缚,解衣衣之,延之上坐,辽感其意,遂降。躁拜辽为中郎将,赐爵关内侯,使招安臧霸。霸闻吕布已死,张辽已降,遂亦引本部军投降。躁厚赏之。臧霸又招安孙观、吴敦、尹礼来降;独昌-未肯归顺。躁封臧霸为琅琊相。孙观等亦各加官,令守青、徐沿海地面。将吕布妻女载回许都。大犒三军,拔寨班师。路过徐州,百姓焚香遮道,请留刘使君为牧。躁曰:“刘使君功大,且待面君封爵,回来未迟。”百姓叩谢。躁唤车骑将军车胄权领徐州。躁军回许昌,封赏出征人员,留玄德在相府左近宅院歇定。

    次日,献帝设朝,躁表奏玄德军功,引玄德见帝。玄德具朝服拜于丹墀。帝宣上殿,问曰:“卿祖何人?”玄德奏曰:“臣乃中山靖王之后,孝景皇帝阁下玄孙,刘雄之孙,刘弘之子也。”帝教取宗族世谱检看,令宗正卿宣读曰:“孝景皇帝生十四子。第七子乃中山靖王刘胜。胜生陆城亭侯刘贞。贞生沛侯刘昂。昂生漳侯刘禄。禄生沂水侯刘恋。恋生钦阳侯刘英。英生安国侯刘建。建生广陵侯刘哀。哀生胶水侯刘宪。宪生祖邑侯刘舒。舒生祁阳侯刘谊。谊生原泽侯刘必。必生颍川侯刘达。达生丰灵侯刘不疑。不疑生济川侯刘惠。惠生东郡范令刘雄。雄生刘弘。弘不仕。刘备乃刘弘之子也。”帝排世谱,则玄德乃帝之叔也。帝大喜,请入偏殿叙叔侄之礼。帝暗思:“曹躁弄权,国事都不由朕主,今得此英雄之叔,朕有助矣！”遂拜玄德为左将军、宜城亭侯。设宴款待毕,玄德谢恩出朝。自此人皆称为刘皇叔。

    曹躁回府,荀-等一班谋士入见曰:“天子认刘备为叔,恐无益于明公。”躁曰:“彼既认为皇叔,吾以天子之诏令之,彼愈不敢不服矣。况吾留彼在许都,名虽近君,实在吾掌握之内,吾何惧哉?吾所虑者,太尉杨彪系袁术亲戚,倘与二袁为内应,为害不浅。当即除之。”乃密使人诬告彪交通袁术,遂收彪下狱,命满宠按治之。时北海太守孔融在许都,因谏躁曰:“杨公四世清德,岂可因袁氏而罪之乎?”躁曰:“此朝廷意也。”融曰:“使成王杀召公,周公可得言不知耶?”躁不得已,乃免彪官,放归田里。议郎赵彦愤躁专横,上疏劾躁不奉帝旨、擅收大臣之罪。躁大怒,即收赵彦杀之。于是百官无不悚惧。谋士程昱说躁曰:“今明公威名日盛,何不乘此时行王霸之事?”躁曰:“朝廷股肱尚多,未可轻动。吾当请天子田猎,以观动静。”于是拣选良马、名鹰、俊犬、弓矢俱备,先聚兵城外,躁入请天子田猎。帝曰:“田猎恐非正道。”躁曰:“古之帝王,春搜夏苗,秋-冬狩:四时出郊,以示武于天下。今四海扰攘之时,正当借田猎以讲武。”帝不敢不从,随即上逍遥马,带宝雕弓、金-箭,排銮驾出城。玄德与关、张各弯弓插箭,内穿掩心甲,手持兵器,引数十骑随驾出许昌。曹躁骑爪黄飞电马,引十万之众,与天子猎于许田。军士排开围场,周广二百余里。躁与天子并马而行,只争一马头。背后都是躁之心腹将校。文武百官,远远侍从,谁敢近前。当日献帝驰马到许田,刘玄德起居道傍。帝曰:“朕今欲看皇叔射猎。”玄德领命上马,忽草中赶起一兔。玄德射之,一箭正中那兔。帝喝采。转过土坡,忽见荆棘中赶出一只大鹿。帝连射三箭不中,顾谓躁曰:“卿射之。”躁就讨天子宝雕弓、金-箭,扣满一射,正中鹿背,倒于草中。群臣将校,见了金-箭,只道天子射中,都踊跃向帝呼“万岁”。曹躁纵马直出,遮于天子之前以迎受之。众皆失色。玄德背后云长大怒,剔起卧蚕眉,睁开丹凤眼,提刀拍马便出,要斩曹躁。玄德见了,慌忙摇手送目。关公见兄如此,便不敢动。玄德欠身向躁称贺曰:“丞相神射,世所罕及！”躁笑曰:“此天子洪福耳。”乃回马向天子称贺,竟不献还宝雕弓,就自悬带。围场已罢,宴于许田。宴毕,驾回许都。众人各自归歇。云长问玄德曰:“躁贼欺君罔上,我欲杀之,为国除害,兄何止我?”玄德曰:“投鼠忌器。躁与帝相离只一马头,其心腹之人,周回拥侍;吾弟若逞一时之怒,轻有举动,倘事不成,有伤天子,罪反坐我等矣。”云长曰:“今日不杀此贼,后必为祸。”玄德曰:“且宜秘之,不可轻言。”却说献帝回宫,泣谓伏皇后曰:“朕自即位以来,奸雄并起:先受董卓之殃,后遭-、汜之乱。常人未受之苦,吾与汝当之。后得曹躁,以为社稷之臣;不意专国弄权,擅作威福。朕每见之,背若芒刺。今日在围场上,身迎呼贺,无礼已极！早晚必有异谋,吾夫妇不知死所也！”伏皇后曰:“满朝公卿,俱食汉禄,竟无一人能救国难乎?”言未毕,忽一人自外而入曰:“帝,后休忧。吾举一人,可除国害。”帝视之,乃伏皇后之父伏完也。帝掩泪问曰:“皇丈亦知躁贼之专横乎?”宪曰:“许田射鹿之事,谁不见之?但满朝之中,非躁宗族,则其门下。若非国戚,谁肯尽忠讨贼?老臣无权,难行此事。车骑将军国舅董承可托也。”帝曰:“董国舅多赴国难,朕躬素知;可宜入内,共议大事。”宪曰:“陛下左右皆躁贼心腹,倘事泄,为祸不深。”帝曰:“然则奈何?”完曰:“臣有一计:陛下可制衣一领,取玉带一条,密赐董承;却于带衬内缝一密诏以赐之,令到家见诏,可以昼夜画策,神鬼不觉矣。”帝然之,伏完辞出。

    帝乃自作一密诏,咬破指尖,以血写之,暗令伏皇后缝于玉带紫锦衬内,却自穿锦袍,自系此带,令内史宣董承入。承见帝礼毕,帝曰:“朕夜来与后说霸河之苦,念国舅大功,故特宣入慰劳。”承顿首谢。帝引承出殿,到太庙,转上功臣阁内。帝焚香礼毕,引承观画像。中间画汉高祖容像。帝曰:“吾高祖皇帝起身何地?如何创业?”承大惊曰:“陛下戏臣耳。圣祖之事,何为不知?高皇帝起自泗上亭长,提三尺剑,斩蛇起义,纵横四海,三载亡秦,五年灭楚:遂有天下,立万世之基业。”帝曰:“祖宗如此英雄,子孙如此懦弱,岂不可叹！”因指左右二辅之像曰:“此二人非留侯张良、-侯萧何耶?”承曰:“然也。高祖开基创业,实赖二人之力。”帝回顾左右较远,乃密谓承曰:“卿亦当如此二人立于朕侧。”承曰:“臣无寸功,何以当此?”帝曰:“朕想卿西都救驾之功,未尝少忘,无可为赐。”因指所着袍带曰:“卿当衣朕此袍,系朕此带,常如在朕左右也。”承顿首谢。帝解袍带赐承,密语曰:“卿归可细观之,勿负朕意。”承会意,穿袍系带,辞帝下阁。

    早有人报知曹躁曰:“帝与董承登功臣阁说话。”躁即入朝来看。董承出阁,才过宫门,恰遇躁来;急无躲避处,只得立于路侧施礼。躁问曰:“国舅何来?”承曰:“适蒙天子宣召,赐以锦袍玉带。”躁问曰:“何故见赐?”承曰:“因念某旧日西都救驾之功,故有此赐。”躁曰:“解带我看。”承心知衣带中必有密诏,恐躁看破,迟延不解。躁叱左右:“急解下来！”看了半晌,笑曰:“果然是条好玉带！再脱下锦袍来借看。”承心中畏惧,不敢不从,遂脱袍献上。躁亲自以手提起,对日影中细细详看。看毕,自己穿在身上,系了玉带,回顾左右曰:“长短如何?”左右称美。躁谓承曰:“国舅即以此袍带转赐与吾,何如?”承告曰:“君恩所赐,不敢转赠;容某别制奉献。”躁曰:“国舅受此衣带,莫非其中有谋乎?”承惊曰:“某焉敢?丞相如要,便当留下。”躁曰:“公受君赐,吾何相夺?聊为戏耳。”遂脱袍带还承。

    承辞躁归家,至夜独坐书院中,将袍仔细反复看了,并无一物。承思曰:“天子赐我袍带,命我细观,必非无意;今不见甚踪迹,何也?”随又取玉带检看,乃白玉玲珑,碾成小龙穿花,背用紫锦为衬,缝缀端整,亦并无一物,承心疑,放于桌上,反复寻之。良久,倦甚。正欲伏几而寝,忽然灯花落于带上,烧着背衬。承惊拭之,已烧破一处,微露素绢,隐见血迹。急取刀拆开视之,乃天子手书血字密诏也。诏曰:“朕闻人轮之大,父子为先;尊卑之殊,君臣为重。近日躁贼弄权,欺压君父;结连党伍,败坏朝纲;敕赏封罚,不由朕主。朕夙夜忧思,恐天下将危。卿乃国之大臣,朕之至戚,当念高帝创业之艰难,纠合忠义两全之烈士,殄灭奸党,复安社稷,祖宗幸甚！破指洒血,书诏付卿,再四慎之,勿负朕意！建安四年春三月诏。”
